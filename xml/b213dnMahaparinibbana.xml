<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>This file is part of the Bieyi za ahan jing 別譯雜阿含經-Project at Dharma Drum Buddhist College 法鼓佛教研修學院.</title>
        <funder>Chiang Ching-kuo Foundation for International Scholarly Exchange 蔣經國國際學術交流基金會</funder>
        <sponsor>
          Chung-hwa Institute for Buddhist Studies 中華佛學研究所. Dharma Drum Buddhist College
                          法鼓佛教研修學院.
        </sponsor>
        <principal>Marcus Bingenheimer</principal>
        <respStmt>
          <resp>Editing &amp; Encoding:</resp>
          <name>Jung Hsi-chin 戎錫琴, Shi Zhanghui 釋章慧, Shu Huiyu 疏惠郁, Wang Ruixiang 王瑞鄉, Chueh Hui-chen 闕慧貞</name>
        </respStmt>
        <respStmt>
          <resp>Programming</resp>
          <name>Jen Jou Hung 洪振洲, Marcus Bingenheimer</name>
        </respStmt>
      </titleStmt>
      <editionStmt>
        <p>This is the default header for all files in the database. Files which contain gaiji, however, have an additional CHARDECL section in the ENCODINGDESC below.</p>
        <p>The project was conducted 2005-2008. Some minor revisions and additions were done in 2009.</p>
      </editionStmt>
      <publicationStmt>
        <distributor>Dharma Drum Buddhist College 法鼓佛教研修學院.</distributor>
        <date>2005-2009</date>
        <availability>
          <p>
            All texts used with permission. Copyright for the Chinese text lies with the
                                Chinese Buddhist Electronic Text Association (CBETA). Copyright for the Pāli
                                text lies with the Vipassana Research Institute. Copyright for the Sanskrit text
                                lies with Fumio Enomoto. Copyright for the English text lies with Marcus
                                Bingenheimer. The Tibetan and Manchu texts are in the public realm. The digital
                                edition itself is made available under the LGPL.
          </p>
        </availability>
      </publicationStmt>
      <sourceDesc>
        <p>If Chinese, the text below is based on the Taishō text from the CBETA-Database
                (Version Feb.2006). If Pāli, the text base is the VRI Chaṭṭa Saṅgāyana edition
                (ver.3). If Sanskrit the text base is <bibl>
            Enomoto, Fumio 榎本文雄 (1994): A
                                comprehensive study of the Chinese Saṃyuktāgama: Indic texts corresponding to
                                the Chinese Saṃyuktāgama as found in the Sarvāstivāda-Mūlasarvāstivāda
                                literature. Kyoto: Kacho Junior College
          </bibl>
            and other scholarly publications (as referenced).
                            English translations by Marcus Bingenheimer.
          </p>
      </sourceDesc>
    </fileDesc>
    <encodingDesc>
      <projectDesc>
        <p>
          This file has been created in the project "A Digital Comparative Edition of the Bieyi
                          za ahan jing" conducted at the Chung-hwa Institute for Buddhist Studies 中華佛學研究所 and
                          the Dharma Drum Buddhist College 法鼓佛教研修學院. The project was funded by the Chiang
                          Ching-kuo Foundation for International Scholarly Exchange 蔣經國國際學術交流基金會. The aim of
                          the project was to produce a comparative digital edition and partial translation of
                          the 364 sutras of the BZA and their parallels. In the original interface, the texts were kept in
                          an eXist database and are realized via XQuery and XSLT as HTML for the online user.
                          The project lasted from 2005-2009.
        </p>
      </projectDesc>
      <editorialDecl>
        <p>
          Changes from the respective text base are usually marked with a RESP="t.100"
                          attribute on the containing elements
        </p>
        <p>Value added:</p>
        <p>BZA: New Punctuation. Markup of person and place names. Verse and prose. References to the print edition (Taishō). Corrected characters (according to CBETA).</p>
        <p>ZA: New Punctuation. Verse and prose. References to the print edition (Taishō). Markup of person and place names.</p>
        <p>
          Other Chinese: Parallel and not-parallel divisions regarding the BZA marked. Verse and
                          Prose.
        </p>
        <p>
          Pāli, Sanskrit, Tibetan &amp; others: Parallel and not-parallel divisions regarding the BZA. Verse
                          and Prose. Markup of person and place names. Variant readings.
        </p>
      </editorialDecl>
    </encodingDesc>
  </teiHeader>
  <text>
    <front>
      <div>
        <head>Mahāparinibbānasutta (Subhaddaparibbājakavatthu)</head>
        <p>From the VRI Chaṭṭa Saṅgāyana edition. PTS: DN, II, 148. This is part of the text-cluster of BZA (T.100) sutra 213.</p>
      </div>
    </front>
    <body xml:lang="pi">
      <anchor type="start" xml:id="pts.dn.02.148"/>
      <div type="parallel">
        <p>Tena kho pana samayena  <name type="person">subhaddo</name>nāma paribbājako<name type="place">kusinārāyaṃ</name>paṭivasati. Assosi kho subhaddo paribbājako– “ajja kira rattiyā pacchime yāme samaṇassa<name type="person">gotamassa</name>parinibbānaṃ bhavissatī”ti. Atha kho subhaddassa paribbājakassa etadahosi– “sutaṃ kho pana metaṃ paribbājakānaṃ vuḍḍhānaṃ mahallakānaṃ ācariyapācariyānaṃ bhāsamānānaṃ– ‘kadāci karahaci tathāgatā loke uppajjanti arahanto sammāsambuddhā’ti. Ajjeva rattiyā pacchime yāme samaṇassa gotamassa parinibbānaṃ bhavissati. Atthi ca me ayaṃ kaṅkhādhammo uppanno, evaṃ pasanno ahaṃ samaṇe gotame, ‘pahoti me samaṇo gotamo tathā dhammaṃ desetuṃ, yathāhaṃ imaṃ kaṅkhādhammaṃ pajaheyya”n’ti.</p>
        <p>Atha kho subhaddo paribbājako yena upavattanaṃ  <name type="place">mallānaṃ sālavanaṃ</name>, yenāyasmā<name type="person">ānando</name>tenupasaṅkami; upasaṅkamitvā āyasmantaṃ ānandaṃ etadavoca– “sutaṃ metaṃ, bho ānanda, paribbājakānaṃ vuḍḍhānaṃ mahallakānaṃ ācariyapācariyānaṃ bhāsamānānaṃ– ‘kadāci karahaci tathāgatā loke uppajjanti arahanto sammāsambuddhā’ti. Ajjeva rattiyā pacchime yāme samaṇassa gotamassa parinibbānaṃ bhavissati. Atthi ca me ayaṃ kaṅkhādhammo uppanno– evaṃ pasanno ahaṃ samaṇe gotame ‘pahoti me samaṇo gotamo tathā dhammaṃ desetuṃ, yathāhaṃ imaṃ kaṅkhādhammaṃ pajaheyyan’ti. Sādhāhaṃ, bho ānanda, labheyyaṃ samaṇaṃ gotamaṃ dassanāyā”ti.</p>
        <p>Evaṃ vutte āyasmā ānando subhaddaṃ paribbājakaṃ etadavoca– “alaṃ, āvuso subhadda, mā tathāgataṃ viheṭhesi, kilanto bhagavā”ti.</p>
        <p>Dutiyampi kho subhaddo paribbājako…pe… tatiyampi kho subhaddo paribbājako āyasmantaṃ ānandaṃ etadavoca– “sutaṃ metaṃ, bho ānanda, paribbājakānaṃ vuḍḍhānaṃ mahallakānaṃ ācariyapācariyānaṃ bhāsamānānaṃ– ‘kadāci karahaci tathāgatā loke uppajjanti arahanto sammāsambuddhā’ti. Ajjeva rattiyā pacchime yāme samaṇassa gotamassa parinibbānaṃ bhavissati. Atthi ca me ayaṃ kaṅkhādhammo uppanno– evaṃ pasanno ahaṃ samaṇe gotame, ‘pahoti me samaṇo gotamo tathā dhammaṃ desetuṃ, yathāhaṃ imaṃ kaṅkhādhammaṃ pajaheyyan’ti. Sādhāhaṃ, bho ānanda, labheyyaṃ samaṇaṃ gotamaṃ dassanāyā”ti.</p>
        <p>Tatiyampi kho āyasmā ānando subhaddaṃ paribbājakaṃ etadavoca– “alaṃ, āvuso subhadda, mā tathāgataṃ viheṭhesi, kilanto bhagavā”ti.</p>
        <p>Assosi kho bhagavā āyasmato ānandassa subhaddena paribbājakena saddhiṃ imaṃ kathāsallāpaṃ. Atha kho bhagavā āyasmantaṃ ānandaṃ āmantesi– “alaṃ, ānanda, mā subhaddaṃ vāresi, labhataṃ, ānanda, subhaddo tathāgataṃ dassanāya. Yaṃ kiñci maṃ subhaddo pucchissati, sabbaṃ taṃ aññāpekkhova pucchissati, no vihesāpekkho. Yaṃ cassāhaṃ puṭṭho byākarissāmi, taṃ khippameva ājānissatī”ti.</p>
        <p>Atha kho āyasmā ānando subhaddaṃ paribbājakaṃ etadavoca– “gacchāvuso subhadda, karoti te bhagavā okāsan”ti.</p>
        <p>Atha kho subhaddo paribbājako yena bhagavā tenupasaṅkami; upasaṅkamitvā bhagavatā saddhiṃ sammodi, sammodanīyaṃ kathaṃ sāraṇīyaṃ vītisāretvā ekamantaṃ nisīdi. Ekamantaṃ nisinno kho subhaddo paribbājako bhagavantaṃ etadavoca– “yeme, bho gotama, samaṇabrāhmaṇā saṅghino gaṇino gaṇācariyā ñātā yasassino titthakarā sādhusammatā bahujanassa, seyyathidaṃ <name type="person">pūraṇo kassapo</name>,<name type="person">makkhali gosālo</name>,<name type="person">ajito kesakambalo</name>,<name type="person">pakudho kaccāyano</name>,<name type="person">sañcayo belaṭṭhaputto</name>,<name type="person">nigaṇṭho nāṭaputto</name>, sabbete sakāya paṭiññāya abbhaññiṃsu, sabbeva na abbhaññiṃsu udāhu ekacce abbhaññiṃsu, ekacce na abbhaññiṃsū”ti? “Alaṃ, subhadda, tiṭṭhatetaṃ– ‘sabbete sakāya paṭiññāya abbhaññiṃsu, sabbeva na abbhaññiṃsu, udāhu ekacce abbhaññiṃsu, ekacce na abbhaññiṃsū’ti. Dhammaṃ te, subhadda, desessāmi; taṃ suṇāhi sādhukaṃ manasikarohi, bhāsissāmī”ti. “Evaṃ, bhante”ti kho subhaddo paribbājako bhagavato paccassosi.</p>
        <p>Bhagavā etadavoca–“Yasmiṃ kho, subhadda, dhammavinaye ariyo aṭṭhaṅgiko maggo na upalabbhati, samaṇopi tattha na upalabbhati. Dutiyopi tattha samaṇo na upalabbhati. Tatiyopi tattha samaṇo na upalabbhati. Catutthopi tattha samaṇo na upalabbhati. Yasmiñca kho, subhadda, dhammavinaye ariyo aṭṭhaṅgiko maggo upalabbhati, samaṇopi tattha upalabbhati, dutiyopi tattha samaṇo upalabbhati, tatiyopi tattha samaṇo upalabbhati, catutthopi tattha samaṇo upalabbhati. Imasmiṃ kho, subhadda, dhammavinaye ariyo aṭṭhaṅgiko maggo upalabbhati, idheva, subhadda, samaṇo, idha dutiyo samaṇo, idha tatiyo samaṇo, idha catuttho samaṇo, suññā parappavādā samaṇebhi aññehi <note type="variant">[aññe (pī.)]</note>. Ime ca<note type="variant">[idheva (ka.)]</note>, subhadda, bhikkhū sammā vihareyyuṃ, asuñño loko arahantehi assāti.</p>
        <lg>
          <l>“Ekūnatiṃso vayasā subhadda,</l>
          <l>yaṃ pabbajiṃ kiṃkusalānu-esī;</l>
          <l>vassāni paññāsa samādhikāni,</l>
          <l>yato ahaṃ pabbajito subhadda.</l>
          <l>Ñāyassa dhammassa padesavattī,</l>
          <l>ito bahiddhā samaṇopi natthi.</l>
        </lg>
        <p>“Dutiyopi samaṇo natthi. Tatiyopi samaṇo natthi. Catutthopi samaṇo natthi. Suññā parappavādā samaṇebhi aññehi. Ime ca, subhadda, bhikkhū sammā vihareyyuṃ, asuñño loko arahantehi assā”ti.</p>
        <p>Evaṃ vutte subhaddo paribbājako bhagavantaṃ etadavoca– “abhikkantaṃ, bhante, abhikkantaṃ, bhante. Seyyathāpi, bhante, nikkujjitaṃ vā ukkujjeyya, paṭicchannaṃ vā vivareyya, mūḷhassa vā maggaṃ ācikkheyya, andhakāre vā telapajjotaṃ dhāreyya, ‘cakkhumanto rūpāni dakkhantī’ti, evamevaṃ bhagavatā anekapariyāyena dhammo pakāsito. Esāhaṃ, bhante, bhagavantaṃ saraṇaṃ gacchāmi dhammañca bhikkhusaṅghañca. Labheyyāhaṃ, bhante, bhagavato santike pabbajjaṃ, labheyyaṃ upasampadan”ti. “Yo kho, subhadda, aññatitthiyapubbo imasmiṃ dhammavinaye ākaṅkhati pabbajjaṃ, ākaṅkhati upasampadaṃ, so cattāro māse parivasati. Catunnaṃ māsānaṃ accayena āraddhacittā bhikkhū pabbājenti upasampādenti bhikkhubhāvāya. Api ca mettha puggalavemattatā viditā”ti. “Sace, bhante, aññatitthiyapubbā imasmiṃ dhammavinaye ākaṅkhantā pabbajjaṃ ākaṅkhantā upasampadaṃ cattāro māse parivasanti, catunnaṃ māsānaṃ accayena āraddhacittā bhikkhū pabbājenti upasampādenti bhikkhubhāvāya. Ahaṃ cattāri vassāni parivasissāmi, catunnaṃ vassānaṃ accayena āraddhacittā bhikkhū pabbājentu upasampādentu bhikkhubhāvāyā”ti.</p>
        <p>Atha kho bhagavā āyasmantaṃ ānandaṃ āmantesi– “tenahānanda, subhaddaṃ pabbājehī”ti. “Evaṃ, bhante”ti kho āyasmā ānando bhagavato paccassosi. Atha kho subhaddo paribbājako āyasmantaṃ ānandaṃ etadavoca– “lābhā vo, āvuso ānanda; suladdhaṃ vo, āvuso ānanda, ye ettha satthu <note type="variant">[satthārā (syā.)]</note>sammukhā antevāsikābhisekena abhisittā”ti. Alattha kho subhaddo paribbājako bhagavato santike pabbajjaṃ, alattha upasampadaṃ. Acirūpasampanno kho panāyasmā subhaddo eko vūpakaṭṭho appamatto ātāpī pahitatto viharanto nacirasseva– ‘yassatthāya kulaputtā sammadeva agārasmā anagāriyaṃ pabbajanti’ tadanuttaraṃ brahmacariyapariyosānaṃ diṭṭheva dhamme sayaṃ abhiññā sacchikatvā upasampajja vihāsi. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti abbhaññāsi. Aññataro kho panāyasmā subhaddo arahataṃ ahosi. So bhagavato pacchimo sakkhisāvako ahosīti.</p>
      </div>
    </body>
  </text>
</TEI>
